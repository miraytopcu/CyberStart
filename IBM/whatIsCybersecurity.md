### https://youtu.be/bPVaOlJ6ln0

- Kimlik doğrulaması, bir bilgisayarın, kiminle etkileşim kurduğunu anlamasına olanak sağlayan bir süreci ifade eder. Bildiğiniz, sahip olduğunuz ve size ait olan bir şeye dayalı olmak üzere üç farklı kimlik doğrulaması türü vardır.
  
- Güvenlik uzmanları, genellikle önemli hesaplar için iki veya daha fazla kimlik doğrulaması türü (iki faktörlü ya da çok faktörlü kimlik doğrulaması) kullanılmasını önerir.

- İzinler ya da Erişim Kontrol Listeleri (ACL), her kullanıcının bir bilgisayardaki herhangi bir dosyayı, klasörü veya programı görüntülemek ya da değiştirmek için sahip olduğu erişim yetkisini ifade eder.

- Malware adı verilen kötü amaçlı yazılımlar, bir programı veya bilgi işlem sistemini kullanıcı verilerini kopyalayan ve bilgisayar korsanlarının kullanıcının yerine geçmesine olanak sağlayan saldırılara karşı savunmasız hale gelmesine yol açabilir.

### https://youtu.be/_GzE99AmAQU

- Yazılımları yaratanların bilgi sahibi olmadığı yeni bir istismar edilebilir hata, sıfır-gün güvenlik açığı olarak anılır. Siyah Şapkalı bilgisayar korsanları, Beyaz Şapkalı programcılar bu hata için bir yama yayınlayamadan en yüksek düzeyde avantaj elde etmek amacıyla bu istismardan yararlanmak için yarışırlar.

- Bilgisayar yazılımlarınızı, özellikle güvenlik yamalarıyla güncel tutmak önem taşır. Sistemlerde yeterince uzun süre açık kalan hatalar, bilgisayar korsanlarının "solucan" adı verilen ve bilgisayardan bilgisayara otomatik olarak atlayan bir program yazmalarına imkan tanır.

### https://youtu.be/jhXCTbFnK8o

- Şifre, düz metni şifreli metne dönüştüren bir algoritmadır ve şifreyi çözmenize olanak sağlayan anahtara sahip değilseniz bu şifreli metnin herhangi bir anlamı yoktur.

- Şifreleme yöntemleri, hem gönderici hem de alıcı tarafından bilinen anahtarlardan yararlanır. Gönderici, anahtarı kullanarak bir mesajı şifreler ve alıcı, aynı anahtarı kullanarak bu mesajın şifresini çözer.

- Anahtar değişimi, iki bilgisayarın bir anahtar üzerinde, anahtarı göndermeden uzlaşmaya varmasına imkan tanıyan ve tek yönde yapılması kolay, ancak tersine yapılması zor olan tek yönlü fonksiyonları (matematiksel işlemler) kullanan bir algoritmadan yararlanır.

- Mesajların şifrelenmesi ve şifrenin çözülmesi için hem gönderici hem de alıcı tarafından kullanılabilen anahtarlar, anahtarın her iki tarafta aynı olması nedeniyle simetrik anahtar olarak anılır.

- Asimetrik şifreleme, genellikle biri ortak ve biri özel olmak üzere iki farklı anahtar kullanır. Göndericiler, yalnızca alıcının kendi özel anahtarıyla şifresini çözebileceği bir iletiyi, ortak anahtar kullanarak şifreleyebilir.