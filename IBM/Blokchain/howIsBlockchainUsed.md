1) Ulaşım
   Bir taşımacılık şirketi, sevkiyatı yapılan malların çıkış birimine kadar hareketini anında izlemek için blockchain tabanlı bir tedarik zinciri yaratabilir.
2) Kamu
   Devlet yönetimleri, her yıl başa çıkmak zorunda oldukları tahsilatlar, tediyeler, transferler, ücretler, para cezaları, onaylar gibi işlem ve varlıklar yığınını yönetmeye ve dijitalleştirmeye yardımcı olması için blockchain'i kullanabilirler.
3) Gıda Zinciri
   Bir gıda şirketi, yiyecekleri kaynağına kadar hızla izlemek için blockchain'i kullanabilir ve gıda kaynaklı hastalık tehdidini azaltabilir.
4) Bankacılık
   Bir banka, ülkeler arası bankacılık işlemleri için gerekli zamanı azaltmak ve ödemeleri gerçek zamanlı olarak doğrulamak için blockchain'i kullanabilir.
5) Sağlık Bilimi
   Bir ilaç şirketi, tedarik zincirine giren ve hastaları etkileyen sahte ilaçların akışını durdurmak için blockchain'i kullanabilir.

# Terminoloji
## Varlık
Varlık, değer üretmek üzere sahip olunabilen veya kontrol edilebilen fiziksel veya dijital herhangi bir şeydir. Ev, müzik, patentler veya nakit buna örnek verilebilir.
## Bitcoin
Bitcoin, para birimi (bitcoin) oluşturma sürecini düzenlemek ve para transferini doğrulamak için şifreleme tekniklerini kullanan bir tür dijital para birimidir (tüm bunlar bir merkez bankasından bağımsız olarak yürütülür).
## Blockchain
Blockchain, eşler arası bir ağda gerçekleşen zincir işlemler ve alışverişlerdeki veri bloklarını kaydeden bir dağıtık defter teknolojisi uygulamasıdır.
## İş Ağı
Bu, bir ekonomi işlemindeki katılımcı grubunu ifade eder. Üyeler, her bir üyenin sahip olduğu ve içeriğinin diğerleriyle her zaman eşit olduğu bir defter aracılığıyla değerli öğeleri değiş tokuş eder ve doğrularlar. Bir iş ağında müşteriler, rakipler, tedarikçiler, bankalar, düzenleyiciler, devletler ve benzer diğer kurumlar bulunabilir.
## Mutabakat
Mutabakat, bir blockchain'deki tüm katılımcıların ağın doğruladığı bir işlemi kabul etme sürecidir. Mutabakat, paylaşılan defterlerin bire bir aynı kopyalar olmasını sağlar ve müdahalenin aynı anda birçok yerde gerçekleşmesi gerekeceğinden dolandırıcılık işlemleri riskini azaltır.
## Kripto Para
Kripto para, elektronik bir para birimidir; kağıt veya madeni para biçiminde bulunmaz. Güvenlik amacıyla şifreleme kullanılarak satıcı ve alıcı arasında dijital olarak değiş tokuş edilir, bankaların gözetiminde değildir veya devletler tarafından desteklenmez.
## Kriptografi
Kriptografi, bilgileri şifreli metin adı verilen, okunamayan bir biçime dönüştürerek (şifreleyerek) koruma yöntemidir. Yalnızca bir gizli anahtara sahip olan kullanıcılar mesajı düz metin olarak deşifre edebilir (veya şifresini çözebilir).
## Dağıtık defter teknolojisi
Bu, bir iş ağındaki katılımcılar arasında paylaşılan bir kayıt sistemini ifade eder.
## Şifreleme
Şifreleme özellikle anlamını gizlemek amacıyla (bilgileri) bir formdan diğer bir forma değiştirme işlemidir. Bkz. kriptografi.
## Hyperledger
Hyperledger, işlemlerin dünya çapında gerçekleştirilme biçimini dönüştürebilen dağıtık defterler için sektörler genelinde bir açık standardın önemli özelliklerini belirleyerek ve bunları ele alarak blockchain teknolojisini geliştirmeyi amaçlayan bir Linux Foundation açık kaynak projesidir. Hyperledger; IBM Blockchain ürünleri, hizmetleri ve çözümleri için temel kod işlevi görür.
## Defter
Defter, bir işle ilgili işlemleri kaydetmek için kullanılan bir sistemdir.
## Akıllı Sözleşmeler
Bunlar defterle etkileşimleri yöneten bilgisayar protokolleridir ve ağ katılımcılarının bazı işlem özelliklerini otomatik yürütmelerine olanak sağlayabilir.
## İşlem
İşlem, kullanıcı tarafından defterde bir fonksiyonun çalıştırılması için blockchain'e iletilen bir istektir.

https://youtu.be/J-ab9was1p0
