# Tehdit aktörü grupları 

## Grup 1: Script Kiddie
İlk grup en az gelişmiş olan Script Kiddie'lerden oluşur. "Script Kiddie" ifadesi, genellikle temel bilgisayar korsanlığı araçları şeklindeki programları, arka planda ne olduğunu anlamadan kullanan kişiler için kullanılır. Ağ oluşturma ve programlamaya dair temel bir anlayışa sahip olsalar da teknik becerilerin yanı sıra sabır veya stratejik niyetten yoksundurlar.

- Pratikte bu demografi, genellikle forumlar, videolar veya deneyler yoluyla kendi kendini eğitmiş gençlerden veya genç yetişkinlerden oluşur.
- Çoğu kişi için bilgisayar korsanlığı çabalarının ana motivasyon kaynakları; bilgisayar korsanlığı topluluğunun gözünde ün ve statü kazanmak, eğlence veya intikamdır.
- Kaynak açısından Script Kiddie'ler, kullanıma hazır sızma testi araçlarına ve herkese açık yetkisiz erişim programlarına bel bağlarlar.
- Çoğu durumda mali olarak yeterince desteğe sahip değildirler. Temel yetkili sunucuların veya kullan-at hesapların ötesinde simsarlık bilgisi göstermeye meyillidirler.
- Savunma açısından kuruluşların, yama uygulama programlarının etkin olarak izlendiğinde emin olmaları gerekir. Kolay bir istismar açığı oluşursa, bir noktada bunun devreye alınması oldukça muhtemeldir. Savunmalar, başka bir hedefin daha kolay görünmesini sağlayacak şekilde olmalıdır, bu da yeterli bir caydırıcı olacaktır.

### Bir Scrip Kiddie'nin profili
1) Kimdirler?
   Kendi kendini eğitmiş kişiler, genelde gençler
2) Amaçları nedir?
   İtibar artırmak isterler veya eğlence için saldırırlar
3) Ne tür kaynaklara sahiptirler?
   Çok az finans desteğine sahiptirler, teknik uzmanlık veya yardımları azdır ya da hiç yoktur, başkalarının yazdığı ücretsiz araçları kullanabilirler
4) Onlardan nasıl korunursunuz?
   Yama uygulama programının etkin ve temel savunmaların güncel olmasını sağlayın

## Grup 2: Hacktivistler
İkinci gruplar, hacktivistlerdir. Hacktivist, "hacker" ve "aktivist" kelimelerini birleştiren bir terimdir. Hacktivistler, siyasi veya ekonomik bir değişim arayışındadırlar ve buna ulaşmak için bilgisayar korsanlığını kullanırlar.

- Hacktivistlerin temel ayırt edici özelliği, ideolojik hedeflerle hareket etmeleridir.
- Hacktivist gruplarını oluşturan insanlar geniş bir yelpazeden gelirler. Script Kiddie grubunda olduğu gibi bu gruplar da kolay etkilenen amatörlerle doludur; ancak amaçlar oldukça tartışmalı bir konu üzerinde birleştiğinde, güvenlik topluluğundaki daha deneyimli üyeler de bunlara katılır.
- Hacktivist grupların motivasyonlarını, fazlasıyla değişen amaçları belirler. Genel olarak bu motivasyonlar, insanların inandıkları bir amacı desteklemeyi kapsar. Bu, Orta Doğu çatışmasında, siyasi faaliyetlerde vb. taraf olmak olabilir.
- Anonymous adlı bilgisayar korsanlığı topluluğu, bu gruba ilişkin en ünlü örnektir. Anonymous; çeşitli devletler, devlet kurumları ve makamları ile kuruluşlara yönelik siber saldırılarıyla bilinen uluslararası bir hacktivist grubudur.
- Hacktivistler, uygun ölçekte gerçekleştirildiğinde oldukça etkili olabilen bir dizi araç kullanırlar. Hizmet Engelleme (DoS) programları bu alandaki kayda değer bir örnektir.
- Tek bir Script Kiddie fazla tehdit oluşturmasa da, paralel saldırılar düzenleyen birkaç yüz tanesiyle ilgilenmek çok daha zor olabilir. 
- Kuruluş olarak dirayetli olmak çok önemlidir. Bir kuruluş hassas bir alanda (örn. hayvanlar üzerinde test, siyasi amaçlar) faaliyet gösteriyorsa, bir noktada hacktivistlerden gelen uzun süreli bir saldırıya maruz kalması mümkündür. İyi savunmalara sahip olmak tüm saldırıları savuşturmaya yetmez, bu yüzden kuruluşlar uzun süreli bir saldırıya dayanmak için yöntemler geliştirmelidirler.
  
### Bir hacktivistin profili
1) Kimdirler?
   Gevşek koalisyonlar oluşturan azimli idealistler
2) Amaçları nedir?
   Bir değişiklik yaratmak isterler
3) Ne tür kaynaklara sahiptirler?
   Çeşitli araçlarla uygun ölçekte hareket ederler ve en büyük özellikleri boyuttur
4) Onlardan nasıl korunursunuz?
   Savunma sistemlerinizin uzun süreli aksatıcı bir saldırıya dayanabileceğinden emin olun

## Grup 3: Suç çetesi
Kolay para kazanmak mümkün olduğu sürece, suçlular toplum için her zaman bir sorun olacaktır. İnternetin icadı, suçlular için kurbanları eşi görülmemiş bir ölçek, uzaklık ve kolaylık dahilinde avlamaya yönelik yeni bir yöntemi beraberinde getirdi. Kendilerini tehlikeye atmak yerine, hevesli suçlular dünyanın öbür yanından virüslü e-postalar gönderebilir, bir kurbandan fidye alabilir ve geleneksel polislik yöntemlerinden kaçmak için paralarını kripto paraya çevirebilirler. Bu suçluları yakalamak son derece zordur ve uluslararası yasalardan dolayı, bir davayı kazanmak neredeyse imkansızdır. Ne yazık ki çoğu suçlu da bunların farkındadır. 

- Bu en hızlı büyüyen, dolayısıyla en geniş gruptur.
- Bu grup çeşitli faaliyetleri içerir. Çeteler; fidye yazılım saldırıları (kurban, kaynaklarına erişimini geri almak için ödeme yapmaya zorlanır), şantaj (büyük bir saldırı tehdidi sonucunda koruma parası alınabilir), geleneksel müşteri verilerini veya fikri mülkiyeti çalma gibi faaliyetlerde bulunabilirler.
- Siber tabanlı bir suçlu olmak, tam zamanlı ve potansiyel anlamda oldukça karlı bir tekliftir. Çeteler, birkaç kişiden yüzlerce üyesi olan çok uluslu gruplara kadar uzanabilir. Her çetede genelde uzmanlar vardır ve karanlık ağ üzerinden bilgi alışverişi yapabilirler. Dolayısıyla, suç çeteleri oldukça gelişmiştir ve iyi organize olurlar.
- Kaynak açısından, suç çeteleri genelde kendi kötü amaçlı yazılımlarını geliştirip devreye alırlar. Hatta bazı durumlarda, daha az teknik bilgiye sahip diğerlerine erişim kiralarlar. Tıpkı tüm yazılım satışlarında olduğu gibi, reklam yaparlar, değerlendirmeleri barındırırlar ve hatta teknik destekleri bile vardır. Suç çetelerinin, sunucular ve etki alanları gibi hatırı sayılır miktarda altyapı öğesine erişimleri vardır.
- Bir suç çetesinden korunmak için, kritik varlıklara yönelik etkili savunmalar olmalıdır. Bir çalışanın dizüstü bilgisayarında fidye yazılımının bulunması şirket için sıkıntılı bir durumken, bir üretim sunucusunda fidye yazılımı bulmak yıkıcı olabilir. 
- Mali açıdan suçlular, en hızlı ve en kolay yoldan zengin olma oyununu benimserler.

### Bir suç çetesinin profili
1) Kimdirler?
   Ulusal ve uluslararası ekiplerden kişilerin bulunduğu gruplar
2) Amaçları nedir?
   Mali motivasyonlarla hareket ederler
3) Ne tür kaynaklara sahiptirler?
   Karanlık web'den satın alınmış geniş araç ve ekipman yelpazesi
4) Onlardan nasıl korunursunuz?
   Kritik varlıklar ve yedekler etrafında koruma uygulamalarıyla birlikte tamamen eğitimli bir iş gücüne sahip olunması gerekir

## Grup 4: Ulus devlet bilgisayar korsanı ya da gelişmiş kalıcı tehdit (APT)
Sonraki ve belki de haksız yere medyanın en çok dikkatini çeken grup, ulus devlet saldırganlarıdır. Dünya çapındaki çoğu askeri organizasyon, artık siber uzayı deniz, kara, hava ve uzayın yanında beşinci bir çatışma alanı olarak görmektedir. Çoğu ulus, sınırlarının ötesine büyük ve kapsamlı sonuçlar yaratacak şekilde güç yansıtabilme yetisini göstermiştir. 

- Ulus devlet bilgisayar korsanlarının rolü, ülkelerine stratejik bir avantaj kazandırmaktır. Bu, keşiften bilgi toplamaya (örn. geleneksel casusluk/sinyal istihbaratı), bilgi tahribinden manipülasyonuna kadar uzanabilir.
- Bu organizasyonların üyeleri iyi eğitimlidir ve çeşitli altyapılara sahiptirler. Tam zamanlı olarak ve genellikle alanlarında en üst düzeyde çalışırlar.
- Motivasyonları, genellikle siyasi ve stratejik hedeflerle büyük paralellik gösterir. Buna ilişkin yakın zamanda gerçekleşen bir örnek, 2016 ABD başkanlık seçimlerine yönelik Rus faaliyetleriydi. Amaç, seçime müdahale etmenin yanı sıra siyasi ve sosyal anlaşmazlıkları artırmaktı.
- Kaynak açısından, ulus devlet bilgisayar korsanları gelişmiş araştırmaya, özel altyapı ekiplerine ve devasa siyasi desteğe sahiptirler. 
- Belirli ulus devlet bilgisayar korsanlarından korunma, kuruluşlar için çok büyük bir zorluktur. Bunu başarmak için, tamamen yetkin ve koordine güvenlik savunmaları gerekir. 

### Bir ulus devlet bilgisayar korsanının profili
1) Kimdirler?
   Yüksek eğitimli uzmanlardır
2) Amaçları nedir?
   Geniş çeşitlilikteki sorunlara ilişkin birden fazla yıla yayılan stratejik planları izlerler
3) Ne tür kaynaklara sahiptirler?
   Çok geniş bütçelere, son teknolojili araçlara ve gelişmiş araştırma olanaklarına sahiptirler
4) Onlardan nasıl korunursunuz?
   İnanılmaz derecede zordur; kuruluşun her yönüne ilişkin tamamen koordine savunmalar gerekir

## Grup 5: Kötü niyetli köstebek
Muhtemelen en çok kaygı verici grup, kötü niyetli köstebeklerin oluşturduğu gruptur. Burada köstebek, kasten veya farklı bir şekilde kuruluş aleyhine hareket eden, kuruluşun içinden bir üyeyi ifade eder.

- Kötü niyetli köstebekler, bir kuruluşta olumsuz bir zihniyetle işe başlayabilir ya da bir süre sonra kinlenmiş hale gelebilirler. 
- Motivasyonları fazlasıyla değişkendir ve en yaygın olarak mali çıkarlardan öfkeye kadar neredeyse her konuyu kapsayabilir. Bir diğer deyişle, kötü ün veya şöhret, tetikleyici etkenler olabilir.
- Köstebeğe dair yaygın bir örnek, başka birine sahip olduğu kurumsal hesaplara erişim vermesi için kendisine şantaj yapılan bir çalışan olabilir. Bir diğer yaygın örnek ise, kovulmadan önce kurumsal sırları çalan hoşnutsuz bir çalışandır. Belki de en ünlü köstebek saldırısı, ABD'den çok sayıda Ulusal Güvenlik Ajansı (NSA) dosyasını çalıp bunları WikiLeaks'e veren Edward Snowden olayıydı. 
- Köstebekler saldırılarını gerçekleştirmek için genelde teknik becerilere bel bağlamazlar. Bazıları başkalarının erişimini elde etmek için sinsice gözetlese de veya sosyal mühendislik kullansa da, genelde kendi kurumsal erişimlerini ve izinlerini kullanırlar.
- Köstebeklere karşı savunmanın en iyi yolu; çalışanları güvenlik incelemesinden geçirme, etkin yönetim ve ardından teknik kontrollerden geçer. Teknik kontrollere başvurmak, çoğu şirket için sık sık bir "hapisten çıkış kartı" olarak görülür ve genellikle başarısız olur, çünkü ne de olsa sisteme fazlasıyla aşina kullanıcıları durdurmaya çalışıyorsunuzdur. Çoğu durumda, biri bir köstebek saldırısı gerçekleştirmeden önce birçok uyarı işareti söz konusudur. Örneğin bu uyarılar; yalnız çalışmak, küskünlük göstermek, iş kalitesi konusunda başarısız olmak veya açıklanmayan faaliyetlerde bulunmak şeklinde olabilir. Bu işaretleri yakalamak çok önemlidir.

### Kötü niyetli bir köstebeğin profili
1) Kimdirler?
   Kasten veya kazara kuruluşun kendi çıkarları aleyhine çalışan personel üyeleri
2) Amaçları nedir?
   İntikam isterler ya da mali nedenleri vardır
3) Ne tür kaynaklara sahiptirler?
   Bütçe veya kaynağa gerek yoktur; kendilerine verilen erişim yetkilerini kullanırlar
4) Onlardan nasıl korunursunuz?
   Personeli dikkatle izleyin ve kuruluşunuzun kültürünün, sorunları önleme konusunda etkili olmasını sağlayın

# Saldırgan güvenlik araştırmacısı
Kişisel amaçları olan veya genellikle yasa dışı motivasyonlarla tehdit edici amaç taşıyan beş siber saldırgan türü hakkında bilgi edindiniz. Ama aynı zamanda  saldırgan güvenlik araştırmacısı olarak değerlendirilen kişiler de var. Saldırgan bir güvenlik araştırmacısı suçlu veya kötüye kullanma amaçlı işlemden ziyade becerilerini iyi amaçlarla kullanmayı ve paraya dönüştürmeyi tercih eder. Adlarından sıklıkla "etik bilgisayar korsanları" olarak bahsedilir ve saldırıda bulunma yöntemleri bakımından gerçek bir bilgisayar korsanının yaklaşımını benimserler fakat müşterilerin ve tüketicilerin gerçek tehditlere daha iyi korunmaları için sistemleri test etme ve güçlendirme amacını taşırlar. 

---------------------------------------------------------------------------------

# Hizmet Engelleme (DoS) saldırısı
- DoS saldırısı, sistemin tamamen veya kısmen kesintiye uğramasına yol açan bir saldırı tipidir.
- DoS saldırısı gerçekleştirmenin yolları, bir sistemin çökmesine neden olmaktan anormal seviyede yönlendirilmiş ağ trafiği yüzünden sistemi erişilemez veya işe devam edemez kılmaya kadar uzanabilir.

# Dağıtılmış Hizmet Engelleme (DDoS) saldırısı
- DDoS saldırısı, aynı anda birden fazla kaynaktan gelen bir DoS saldırısıdır.
- Bu tür saldırılarda kullanılan makineler toplu olarak “botnet” olarak bilinir ve bu makinelere saldırgan tarafından uzaktan kontrol edilmek üzere daha önceden kötü amaçlı yazılım bulaştırılmıştır.
- Araştırmalara göre, dünya çapında on milyonlarca bilgisayara botnet programı bulaşmış olabilir.

# Kimlik avı saldırısı 
- Kimlik avı saldırısı, kişisel bilgi elde etmek veya kullanıcıları bir şey yapma konusunda etkilemek amacıyla güvenilir kaynaklardan gelmiş gibi görünen mesajlar gönderilerek gerçekleştirilir.
- Sosyal mühendislikle teknik düzenbazlığı birleştirir.
- Şüphelenmeyen kullanıcılar e-postayı açıp korunan bilgileri sağlayabilir veya kötü amaçlı yazılımı karşıdan yükleyebilirler.

# Hedefli kimlik avı saldırısı
- Hedefli kimlik avı saldırıları, kurbanın net olarak belirli olduğu bir aktivitedir.
- Saldırganlar, hedeflere yönelik araştırmaya vakit ayırırlar, kişisel ve ilgili olan, dolayısıyla daha etkili mesajlar hazırlarlar.

# Kötü Amaçlı Yazılım
- Kötü amaçlı yazılım, amacı bu yönde olan tüm yazılımlar için kullanılan bir terimdir. Bunlar, hedef alınan bir kullanıcının bilgilendirilmiş onayı olmadan bu kullanıcıya zarar verecek bir şekilde işlev görmesi için tasarlanmış yazılımlardır.
- Genellikle bir kullanıcı istemeden bir programı çalıştırdığında veya bir dosyayı karşıdan yüklediğinde tetiklenir.
- Aktifleştiğinde, kötü amaçlı yazılım verilere ve programlara erişimi engelleyebilir, bilgi çalabilir ve sistemleri kullanılamaz hale getirilebilir.

# Oradaki Adam (MitM) saldırısı
- MitM saldırısı, bilgisayar korsanlarının kendilerini bir istemci ve bir sunucu arasındaki iletişime yerleştirmesiyle gerçekleşir.
- Bu, bilgisayar korsanlarının her iki tarafça gönderilip alınan bilgileri görmelerini sağlar.

# Etki alanı ad sistemi (DNS) saldırısı
- DNS, internette kullanılan temel protokollerden biridir.
- Temelde, DNS protokolü bir bilgisayarın bir alan adını bir IP adresine çözmesine olanak tanıyarak, örneğin bir kullanıcının BMW'nin web sitesine hatırlaması zor bir IP adres yazmak yerine "bmw.com" yazarak ulaşmasını sağlar.
- DNS neredeyse her yerde kullanılır. İnternetin temel protokollerinden biri olan DNS; DNS yanıltma paketi, etki alanı adı korsanlığı ve önbellek zehirleme gibi (birkaç örnek olarak) birçok saldırı vektörü tarafından hedef alınır.

# SQL (yapılandırılmış sorgu dili) enjeksiyonu
- SQL, kullanıcıların veritabanlarını sorgulamalarına olanak tanır.
- SQL enjeksiyonu, kötü amaçlı kodların genellikle bir web sayfası girişi yoluyla SQL kuyruklarına yerleştirilmesidir. Başarılı bir saldırı, yaygın komutların çalıştırılmasına olanak tanır. Bu komutlar arasında veritabanının silinmesi bile olabilir!
- SQL enjeksiyonu, en yaygın web bilgisayar korsanlığı tekniklerinden biridir.

-----------------------------------------------------------------------------------

# Lockheed Martin Cyber Kill Chain® çerçevesi tanıtımı

1) Keşif
   Bu aşamada saldırgan, hedef hakkında bilgi toplar. Bu dijital sunucuları yoklamak, hedefe yakın kişilerle konuşmak ya da sadece haberleri okumak yoluyla gerçekleştirilebilir.

2) Silah Haline Getirme
   Belirli bir güvenlik açığı tespit edildiğinde, bundan yararlanmak için kötü amaçlı bir yazılım tasarlanır. Bu süreç, bir veritabanı örneğinin karşıdan yüklenmesini, üçüncü bir taraftan bir aracın satın alınmasını veya özel bir şeyler geliştirilmesini kapsayabilir.

3) İletme
   Seçilen kötü amaçlı yazılımın, bir şekilde hedefe gönderilmesi gerekir. Yıllar içerisinde gerçekleşen ilerlemelere rağmen en yaygın yöntem hala e-postadır. Web sayfası indirmeleri ve virüsten etkinlenmiş ya da değiştirilmiş USB cihazları gibi başka yöntemler de olabilir.

4) Yararlanma
   Kötü amaçlı yazılım hedefe gönderilir gönderilmez etkinleşir ve bir dizi belirli adımı yerine getirir. Bunun nasıl gerçekleştiği oldukça değişkendir ve kullanılan programlara ve işletim sistemlerine dair ayrıntılara dayanır. Bu süreç, "güvenlik açığından yararlanma" olarak bilinir ve bunu yapmak için kullanılan yazılıma istismar kodu (exploit code) ya da yararlanma aracı denir.

5) Kurulum
   Kötü amaçlı yazılım, hedef sistemde bir kalıcılık unsuru bulmaya çalışır. Bu, yeni hesapların oluşturulmasını, uzaktan erişim programlarının kurulumunu ya da sisteme yeni güvenlik açıklarının getirilmesini içerebilecek arka kapıların oluşturulmasıyla başarılabilir. Bu faktörler, asıl güvenlik açığı güncellense bile, saldırganın erişimi devam edeceğinden savunan için artık çok geç olduğu anlamına gelir.

6) Komuta ve Kontrol (C2)
   Saldırganın, gizliliği ihlal edilmiş sistemlerle iletişim kurmasına yönelik bir yöntem oluşturulmalıdır. Bu, hedefe talimatların ve yükseltmelerin gönderilmesine ve verilerin saldırgana geri gönderilmesine olanak sağlar. Bu işlem web siteleri, direkt bağlantılar ve hatta Twitter kullanılarak bile yapılabilir.

7) Hedefe Yönelik Eyleme Geçme
   Önceki adımların tümü tamamlandığında, saldırgan artık ilk niyetini gerçekleştirmekte özgürdür. Bu niyet veri çalmak, verileri değiştirmek veya temel sistem unsurlarını yok etmek olabilir.


# MITRE ATT&CK matrisi tanıtımı
MITRE, daha güvenli bir dünya için sorunları çözmeye adanmış kar amacı gütmeyen bir Amerikan kuruluşudur. Siber tehdit paylaşımı ve siber direnç gibi bir dizi alanda yenilikçi fikirler ortaya koyar. MITRE, siber saldırganların kullandıkları taktikler, teknikler ve prosedürleri (TTP) bir araya getirerek ATT&CK'yi geliştirmiştir. Adversarial Tactics, Techniques, and Common Knowledge sözcüklerinin kısaltması olan bu terim "Attack" şeklinde telaffuz edilir. Bu toplanan bilgiler, kuruluşların siber saldırıları basitleştirilmiş bir şekilde incelemelerine yardımcı olmak için bir matris halinde sunulur. ATT&CK matrisi, tüm kişi ve kuruluşların ücretsiz olarak kullanımına açıktır.

---------------------------------------------------------------------------------
# Yeraltı ekosistemi
## İlk nakit enjeksiyonu
Bir piyasa oluştuğunda suçlular nasıl para elde ederler? Bunu başarmak için kullandıkları üç genel yöntem şu şekildedir:

1) Kurbandan çalma
   - En doğrudan yöntem, suçluların hedef aldıkları kurbandan para çalmaya çalışmalarıdır.
   - Bu bankacılık sistemlerine veya hesaplara sızılarak yapılabilse de, en yaygın yöntem dolandırıcılık veya hiledir.
   - Bu sahtekarlıklar genellikle, bir kurbanın suçluya banka bilgilerini veya kişisel bilgilerini vermek gibi mali fayda sunmasını sağlamaya yönelik "teknik destek dolandırıcılığı" ya da diğer benzer hileler şeklindedir.
  
2) Kiralık suçlular
   - Suçlular bazen, yasa dışı şeyler yapmak üzere normal insanlara ve kuruluşlara hizmet verirler.
   - Bu, genellikle bir hizmetin önemli kısımlarına aşırı yükleme yapmaya çalışan bir hizmet engelleme saldırısı (DoS) kullanılarak yapılır. Örneğin bir suçlu, bir kuruluşa veya kişiye bir rakibini devre dışı bırakmayı teklif edebilir.
   - Bu modelde suçlu, kurbandan para almaz. Bunun yerine, parası kuruluş veya kişi tarafından ödenir.
   - Buna bir diğer örnek de paralı askerlik stiliyle bilgisayarın kötü kullanımıdır. Rakibinin önemli bir fikri mülkiyetini çalmak veya veritabanlarını yok etmek için bir suçluyla anlaşan birini düşünün.

3) Kurbandan şantaj yoluyla alma
   - Bu modelde suçlu, temel sistemleri devre dışı bırakarak ya da hassas verileri deşifre etmekle tehdit ederek bir kurbanı savunmasız bırakır.
   - Fidye yazılımlarının son yıllardaki yükselişiyle, bu yöntem popüler hale gelmiştir. Bir fidye yazılımı saldırısında, kurbanın önemli sistemleri ve dosyaları, kullanılamaz hale gelecek şekilde şifrelenir. Bir şifre çözme anahtarıyla sistemlerin ve dosyaların geri yüklenmesi karşılığında, kurbandan suçluya fidye ödemesi istenir.
   - Utanç verici yönetici e-postaları veya müşteri veritabanları gibi kuruluş ya da müşteri verilerini ifşa etme tehdidi de diğer şantaj temalı yaklaşımlar arasındadır.
  
## Kripto para
Son birkaç yılda, kripto para birimi adı verilen kriptografik olarak kontrol edilen para birimlerinde hızlı bir artış yaşandı. İlk kripto para olan Bitcoin, Blockchain adı verilen paylaşılan bir büyük deftere dayalı para alışverişi için yeni bir yöntemi ortaya koydu. Son yıllarda oluşturulan yeni para birimleri bu kavram üzerine inşa edildi.

Devlet kontrolünün dışında anonim bir büyük defter kullanıldığında, ödemeler denetim altına alınması veya engellenmesi neredeyse imkansız olacak şekilde tasarlanır. Bu, kripto paraları kara para aklama veya diğer suç pazarı faaliyetleri için inanılmaz derece kullanışlı hale getirir.

Kripto paraların yarattığı kayda değer bir sonuç da fidye yazılımlarındaki hızlı büyümedir. Bu iş modelinde kurban, saldırgana ödeme yapmak zorundadır. Bunun hediye kartları gibi para yerine geçen öğelerle yapıldığı ilk zamanlarda, süreç yavaştı ve güvenilir değildi. Kripto paraların kullanımıyla, artık kurbanların gizli ödemeler yapmaları kolaylaştı.

# Ekosistem iş üzerinde
1) Kötü amaçlı yazılım tasarlanır.
2) Birden fazla kurban hesabı çalınır.
3) Para hesaplardan alınır.
4) Para kuryeleri parayı nakde çeviriler.
5) Kripto fonlar ülke dışına çıkarılır.

-----------------------------------------------------------------

# Sosyal mühendislik nedir?
Sosyal mühendislik, birine istediklerinizi yaptırma sanatıdır. Psikoloji, biyoloji ve hatta matematik gibi akademik alanlarla yoğun bir şekilde örtüşür!  

Siber güvenlik bağlamında sosyal mühendislik, hile yoluyla manipüle edilerek kişilerin dolandırıcılık amacıyla kullanılabilecek gizli veya kişisel bilgileri ifşa etmeye yönlendirilmesidir. Temel olarak, bir kişi diğer bir kişiyi özel olan bir şeyden vazgeçmesi için nasıl kandırabilir? Sosyal mühendislik saldırıları, birini bir güvenlik hatası yapacak şekilde kandırmaya yönelik olarak sosyal etkileşimlerin kullanıldığı bir karanlık sanattır.

Sosyal mühendislik taktikleri; yüz yüze, telefon üzerinden veya web siteleri, e-posta ya da sosyal medya üzerinden uygulanabilir.

Bir saldırgan birine belirli bir şeyi yaptırdığında, hassas sistemlere erişim sağlayabilir, varlıkları çalabilir ya da daha karmaşık bir saldırı düzenleyebilir. İnsanları ikna etmeye veya kandırmaya odaklanan bu kavram güvenilmez gelebilir. Ancak sosyal mühendisliğin saldırganlar için ne kadar güçlü bir teknik olduğunu gösteren birçok vaka çalışması mevcuttur.

- mantıksız davranış
- hatalı karar verme mekanizması
  
# Sosyal mühendislikten nasıl korunabilirsiniz?
Oldukça yaygın olan kimlik avı e-posta saldırılarına özellikle değinmek gerekir; burada kişisel ya da işle alakalı kimlik avı e-postalarını saptamanıza yardımcı olacak birkaç ipucu bulabilirsiniz.

1) E-postayı bekleyip beklemediğinizi düşünün. Bu göndericinin sizinle iletişim kurmayı seçmesi mantıklı geliyor mu? Doğru olamayacak kadar iyi mi ya da size hızlı hareket etmeniz konusunda baskı yapıyor mu?

2) Gönderenin e-postasını her zaman kontrol edin. Tanıdığınız birinden veya bir şirketten mi geliyor?

3) Selamlama kısmına bakın. Adınız yerine size "Sevgili üyemiz" şeklinde genel bir selamlama ile mi hitap ediyor?

4) E-postadaki dilbilgisi veya yazım hatalarına bakın. Kötü bir dilbilgisiyle mi yazılmış ya da birçok yazım hatası var mı?

5) E-postada ne istendiğini belirleyin. Sahte veya "düzmece" bir web sitesini ziyaret etmenizi mi istiyor? Sahte bir müşteri hizmetleri numarasını aramanızı mı? İstemediğiniz ekleri açmanızı mı?

6) Genellikle kimlik avı e-postalarının bir parçası olan sahte bir istekle ilgili tehlike işaretlerine (örn. banka bilgilerinizin veya parolanızın istenmesi) bakın. İkinci olarak, işaret ettiği URL'yi doğrulamadan bir bağlantıya tıklamayın.
- URL gizli olmayan bir bağlantı içeriyor mu? Güvenli bir bağlantı olup olmadığını anlamak için URL'nin "https" ile başlayıp başlamadığını kontrol edin.
- URL sizi tamamen farklı bir web sitesine mi yönlendiriyor? Bazı URL'ler gerçek olanlar gibi görünmeye çalışır; örneğin şu sahte PayPal URL'sinde olduğu gibi: www.paypall.accountlogin.com/signin. "PayPal" kelimesinin yanlış yazıldığına dikkat edin.

--------------------------------------------------------------------------

Açık kaynak istihbaratı (OSINT), son on yılda hem devlet faaliyetlerinde hem de özel sektörde büyük bir ilgi alanı haline geldi. "Açık" ifadesi; açık ağ, bloglar ve web siteleri gibi kamuya açık bilgileri kullanılan istihbarat operasyonlarını ifade eder. OSINT; bilgisayar korsanlığı, dinleme cihazları vb. gibi aktif veri toplama yöntemleri olmadan kolayca toplanan bilgilerden oluşur. Bu derste, OSINT'in avantajlarını, kaynakları, kuruluşlar ve kişiler için bazı endişe konularını inceleyeceğiz. Saldırganların hedeflenen bir kuruluş ya da kişi hakkında nasıl bilgi topladıklarını daha iyi anlayacaksınız.

Açık kaynaklı araştırmalar; gazeteciler, araştırmacılar ve kötü niyetli saldırganlar tarafından yürütülebilir. Bu noktada biz, keşif aşamasından sonra daha büyük bir saldırının bir parçası olarak bu yaklaşımları kullanan saldırganlara odaklanacağız.

# Açık bilgi kaynakları
- Şirket web sitesi
Çok bariz gibi gözükse de, bir şirketin web sitesi, kamunun kullanımına sunmayı seçtiği bilgiler açısından açıklayıcı olabilir.
İletişim sorumluları, harici sosyal medya profilleri, bina adresleri vb. gibi yararlı bilgileri ortaya koyabilir.
Şirketler, kamuya sundukları bilgiler konusunda hata yapabilirler, bu da kamuya açık alana şirketin istediğinden daha detaylı bilgilerin yerleştirilebileceği anlamına gelir.
Daha ileri düzey bilgileri ve istenmeden ortaya çıkarılmış dosyaları bulmak amacıyla genellikle "Google korsanlığı" adı verilen gelişmiş arama özellikleriyle aramalar zenginleştirilebilir.
Bir şirketin eski web sitesini almaya yönelik, örneğin Wayback Machine kullanımı gibi bazı seçenekler de vardır. Bu, saldırganların belli zamanlarda bir web sitesinin ne amaçla kullanıldığını saptayabilmelerine yönelik güçlü bir araç olabilir.

- Medya ve haberler
Birisi işin zor kısmını çoktan yaptıysa neden yeniden çaba harcayasınız? Açık bilgiyi işleme konusunda bir hayli becerikli gazeteciler vardır.
Saldırganların aradıklarını tam anlamıyla bulmaları pek muhtemel olmasa da, bazı makaleler ek araştırmalar için yardımcı olabilir.
Sektör analistleri, derecelendirme kuruluşları ve diğer değerlendirme kurumları, önceden işlenmiş veya temel bilgi kaynaklarından bazılarıdır.

- Sosyal medya
Sosyal medya çağında insanlar, bilgi paylaşmaktan ve geniş ölçüde kullanıma açmaktan mutlu oluyorlar.
Sosyal medya bilgileri, kişilerin özel ve iş hayatları hakkında doğru bir perspektif elde etmek için oldukça etkili bir şekilde bir araya getirilebilir. Örneğin, çalışanların kimlik kartlarını, ağ şemalarını, hatta parolaların yazılı olduğu not kağıtlarını paylaştıkları bilinmektedir.
Siber saldırganlar için çok küçük bilgiler bile bir sosyal mühendislik saldırısına güvenilirlik katabilir.
Örneğin bir saldırgan, hedefin yakın zamanda bir konferansa katıldığını öğrenirse, katılımcı listesinde bulduğu bir ismi kullanarak hedefli kimlik avı saldırısı başlatıp "görüşmeye devam etmeyi" isteyebilir.

- Resmi ya da kamuya açık kayıtlar
Dünyadaki çoğu ülke, hem vatandaşlara hem de şirketlere ilişkin detaylı kayıtlar tutar. Bu bilgi kaynakları, siber saldırganlar için oldukça değerli olabilir.
Şirketler için, hisse senedi alışverişlerinde belirli bir miktarda mali bilginin kullanılabilir kılınması gerekir.

## Açık bilgi toplamaya yönelik iyi kurallar
1. Bol bol bilgi toplayın: Miktar değerlidir
2. Bir aralık belirleyin: Farklı perspektiflerden bir resim oluşturun
3. Takılıp kalmayın: Başarısız olmaya hazır olun ve hüsrana uğramayın 
   
-----------------------------------------------------------------------------------

# Ping testi
- Nedir? 
  Ping testinde, bir tarama makinesi, hedef makinenin IP (İnternet Protokolü) adresine bir ICMP (İnternet Denetimi Mesajı Protokolü) paketi gönderir. Bu dışarıdan gelen pakete, yankı isteği paketi denir. Paket, bir kartpostalın dijital versiyonuna benzer şekilde, küçük bir miktarda biçimlendirilmiş veriden oluşur. Hedef makine bir yankı yanıtı paketi ile yanıt verirse, tarayan makine hedef makinenin büyük ihtimalle etkin ve açık olduğunu bilir.

- Ne tür bilgiler sağlar?
  Bu basit bir testtir. Genelde kuruluşlar tarafından ağ sorunlarında hata ayıklamak için kullanılır. Bir makinenin durumunu tespit eder. Ayrıca bir paketin "yaşam süresi" (TTL) olarak bilinen özelliği kullanarak, makinenin ağın ne kadar "uzağında" olduğuna ilişkin bir gösterge sağlar. Paketi ileriye taşıyan her yönlendirici, yaşama süresini bir azaltır.
  Ping testi, saldırganlara ve savunanlara makinenin yanıt verip vermediğini ve bir süpürme (sweep) işleminde tekrarlandığında, ağda kaç cihaz olduğunu söyler.

# İz yolu
- Nedir? 
  İki bilgisayar arasındaki iz yolu (traceroute), artan veya azalan "yaşam süresine" (TTL) sahip paketler gönderilerek hesaplanabilir. Bir paket hareket halindeyse ve "yaşam süresi" sıfıra indiyse, paketi işleyen makine, kaynak noktasına hedefe ulaşılamadığını belirten bir hata mesajı gönderir.

- Ne tür bilgiler sağlar?
  Bu davranış, bir ağı ayrıntılarıyla göstermek ve sizinle varış yeriniz arasında kaç anahtar ve yönlendirici olduğunu belirlemek için kullanılabilir.

# Bağlantı noktası taraması
- Nedir?
  Ağ oluşturmada, uygulamalar, dijital bağlantı noktalarında hizmet reklamı yaparak kendilerini erişilir kılarlar. Bunu, bir binanın katları olarak hayal edebilirsiniz. IP adresi binayı, katların her biri de farklı bir bağlantı noktası numarasını gösterir.

Çoğu bağlantı noktası tarama işlemi, hedef makine üzerindeki belirli sayıda bağlantı noktası ile bir bağlantı açma girişiminde bulunma fikrine dayalıdır. Bağlantı noktası bir bağlantıyı kabul etmeye başlarsa, bu bulgu tarayıcı cihaz tarafından not edilir ve bağlantı reddedilir. Bağlantıyı kabul eden bir bağlantı noktası, "açık" olarak tanımlanır.

- Ne tür bilgiler sağlar? 
  Bir hedef cihaz üzerindeki "bilinen" bağlantı noktalarının listesi üzerinde çalışarak bir tarayıcı, makinenin ne için kullanıldığını anlayabilir. TCP (İletim Denetimi Protokolü) dahilinde, ilk 1.024'ü "bilinen" bağlantı noktaları olan toplamda 65.536 bağlantı noktası bulunur. "Bilinen" ya da "sistem" bağlantı noktası, uluslararası olarak kabul edilen ve kendisiyle ilişkilendirilmiş belirli bir uygulamaya sahiptir. Network Mapper (Nmap) gibi yaygın bir tarayıcı, tipik olarak belirli bir protokol için en yaygın 1.000 bağlantı noktasını tarar. Bu, "bilinen" bazı bağlantı noktalarını içerir; geriye kalanlar ise daha yüksek sayılı, kullanıcıyla ilgili bağlantı noktaları (1.024 - 49.151) olacaktır.

# Ağ güvenlik açığı taraması
- Nedir?
  Güvenlik açığı taraması, bir başka test biçimidir. İki ana yöntem vardır:
    Güvenlik açığından yararlanmak, hedef sistemde var olup olmadığını belirlemek için belirli eylemler gerçekleştirilir. Bu gerçek zamanlı olarak yapıldığında genellikle dinamik tarama olarak bilinir.
    Bir yazılımın sürüm numaraları (örn. bir Apache veya MySQL sürümü), bilinen uygulama güvenlik açığı bilgilerini içeren bir veritabanıyla karşılaştırılır.

- Ne tür bilgiler sağlar? 
  Ağ güvenlik açığı taraması, hem kuruluşların kendi ağlarındaki güvenlik açıklarını belirlemeleri hem de saldırganların potansiyel kurbanları bulmaları açısından güçlü bir araçtır. Bazı kuruluşlar, ortaya çıkan hataları belirleyip gidermek için bu tür taramaları düzenli olarak gerçekleştirirler.

# İnternet için arama motoru
Teknik tarama için kullanılan diğer bir araç ise Shodan arama motorudur. Kendisini, internete bağlı cihazlar için dünyanın ilk arama motoru olarak tanımlar. Hem kötü amaçlı saldırganların hem de güvenlik araştırmacılarının ilgisini çeker. Milyonlarca kaydı kapsayan, toplanmış tarama sonuçlarından oluşan geniş bir katalog sunar. Bu saklanan kayıtlar, dünya çapında uygulamaları izlemek için kullanılabilir.

