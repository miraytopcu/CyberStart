# Yapılandırılmış veriler
Yapılandırılmış veriler, sütunlar ve satırlar şeklinde ortaya konulabilen bilgilerdir. Microsoft Excel gibi bir hesap tablosu kullanarak yapılandırılmış verilerle çalışmış olabilirsiniz. Karmaşık bilgiler için, veri bilimcileri SQL, Apache veya R gibi, bağlı birçok tabloda bulunan devasa miktarda veriyi sıralayabilen daha güçlü araçlar kullanırlar. Belirli özelliklere dayanarak veri dahilindeki bilgileri gruplar şeklinde organize edebiliyor musunuz? Bu gruplar, yapılandırılmış verilerdir.

Yapılandırılmış veriler iyi organize olmaya eğilimlidir ve veri bilimcilerinin yaygın veri analizi araçları kullanarak içinde saklı hazineleri daha kolay keşfetmelerini sağlar. Hesap tabloları bunun gibi tablolara dayanır, bu yüzden yapılandırılmış verileri iyi işlerler.

# Yapılandırılmamış veriler
Bir de yapılandırılmamış veriler, bir diğer deyişle "geri kalan her şey" var. Verilere ilişkin yerleşik bir organizasyon (veya yapı) olmadığında bu terimi kullanırız. Yapılandırılmamış veriler; ses dosyaları, sosyal medya paylaşımları, makale metinleri, hatta şarkı sözlerinden oluşan bir koleksiyon olabilir.

İşte farkı görmenize yardımcı olabilecek iki örnek:

Nüfus Müdürlükleri, ehliyet alan herkesin fotoğraflarını alır. Bu görsellerin toplamı yapılandırılmamış verilerden oluşur. (Ancak insanların, bu fotoğrafları dizinleyen isimleri, adresleri ve ehliyet numaraları yapılandırılmış verilerdir.)
İndirilebilir bir kitaplık, binlerce kitaptan metinler sunabilir. Bu kitapların isimlerini, yazarlarını ve tarihlerini listeleyen katalog, yapılandırılmış veridir. (Ancak bu kitapların metni yapılandırılmamış veridir.)
Yapılandırılmamış verilerle çalışmak, yapılandırılmış verilerden daha zor olabilir, ancak yine de faydalıdır! Bir video oyunu şirketinin, yeni bir sürüm hakkında çok sayıda hata raporu e-postası aldığını düşünün. Bu e-postaların metni yapılandırılmamış veridir. Bu metinleri inceleyerek (ve belki de içeriklerinin bir kısmını yapılandırılmış veriye dönüştürerek), bir veri bilimcisi örüntüleri ortaya çıkarabilir ve şirketin düzeltmesi için sorunu belirleyebilir!

# https://youtu.be/tM88Bo5S83s
# https://youtu.be/hpapzldt6DE


